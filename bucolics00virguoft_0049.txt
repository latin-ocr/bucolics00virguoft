ECLOGA VJ. 84—VJJ. 42. 45

C olydon.

Nymphae, noster amor, Libethrides, aut mihi carmen,
quale meo Codro, concedite (proxima Phoebi
versibus ille facit) aut, si non possumus omnes,

hic arguta sacra pendebit fistula pinu.

Thyrsis.
Pastores, hedera crescentem ornate poetam, 25
Arcades, invidia rumpantur ut ilia Codro;

aut, si ultra placitum laudarit, baccare frontem
cingite, ne vati noceat mala lingua futuro.

Corydon.
Saetosi caput hoc apri tibi, Delia, parvus
et ramosa Micon vivacis cornua cervi. 30

Si proprium hoc fuerit, levi de marmore tota
puniceo stabis suras evincta cothurno.

morsis.

Sinum lactis et haec te liba, Priape, quotannis

expectare sat est: custos es pauperis horti.

nunc te marmoreum pro tempore fecimus; at tu 35
si fetura gregem suppleverit, aureus esto. ’

Corydon.

Nerine Galatea, thymo mihi dulcior Hyblae.

candidior cycnis, hedera formosior alba,

cum primum pasti repetent praesaepia tauri.

si qua tui Corydonis habet te cura, venito. 40

T lgyrsz's.

Immo ego Sardoniis videar tibi amarior herbis,
horridior rusco, proiecta vilior alga,

