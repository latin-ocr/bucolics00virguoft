ECLOGA IX. 66—X. 52. 55

perque nives alium perque horrida castra secuta est.¹
Venit et agresti capitis Silvanus honore

florentes ferulas et grandia lilia quassans. ²5
Pan deus Arcadiae venit, quem vidimus ipsi

sanguineis ebuli bacis minioque rubentem.

‘Ecquis erit modus?’ inquit. ‘Amor non talia curat:
nec lacrimis crudelis Amor nec gramina rivis

nec cytiso saturantur apes nec fronde capellae.' 30
Tristis at ille ‘ Tamen cantabitis, Arcades,' inquit,
‘montibus haec vestris, soli cantare periti

ArcadeS. O mihi tum quam molliter ossa quiescant,
vestra meos olim si fistula dicat amores!

Atque· utinam ex vobis unus vestrique fuissem 35
aut custos gregis aut maturae vinitor uvae!

Certe sive mihi Phyllis sive esset Amyntas,

seu quicumque furor (quid tum, si fuscus Amyntas?

et nigrae violae sunt et vaccinia nigra),

mecum inter salices lenta sub vite iaceret: 40
serta mihi Phyllis legeret, cantaret Amyntas.

Hic gelidi fontes, hic mollia prata, Lycori,

hic nemus: hic ipso tecum consumerer aevo.

Nunc insanus Amor duri me Martis in armis

tela inter media atque adversos detinet hostes: 45
tu procul a patria (nec sit mihi credere tantum Ι)
Alpinas, ah dura, nives et frigora Rheni

me sine sola vides. Ah te ne frigora laedant!

Ah tibi ne teneras glacies secet aspera plantas!

Ibo et Chalcidico quae sunt mihi condita versu 50

“ carmina pastoris Siculi modulabor avena.

Certum est in silvis inter spelaea ferarum

