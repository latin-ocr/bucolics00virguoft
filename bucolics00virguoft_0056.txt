52 - BUCOLJCA.

Lycidas.

Heu, cadit in quemquam tantum scelus? heu, tua nobis
paene simul tecum solatia rapta, Menalca?

Quis caneret Nymphas? Quis humum florentibus herbis
spargeret, aut viridi fontes induceret umbra? 20
Vel quae sublegi tacitus tibi carmina nuper,

cum te ad delicias ferres Amaryllida nostras:

‘Tityre‚ dum redeo (brevis est via) pasce capellas,

et potum pastas age, Tityre, et inter agendum

occursare capro (comu ferit ille) caveto.' ²5«

M oeris.

Immo haec, quae Varo necdum perfecta canebat:
‘Vare‚ tuum nomen, superet modo Mantua nobis,
MantuaXvae miserae. nimium vicina Cremonae,
cantantes sublime ferent ad sidera cycni?

Lycidas.

Sic tua Cyrneas fugiant examina taxos, 30
sic cytiso pastae distendant ubera vaccae:

incipe, si quid habes. Et me fecere poetam

Pierides, sunt et mihi carmina, me quoque dicunt

vatem pastores; sed non ego credulus illis.

Nam neque adhuc Vario videor nec dicere Cinna 35
digna, sed argutos inter strepere anser olores.

Moeris.

Id quidem ago et tacituS, Lycida, mecum ipse voluto,

si valeam meminisse3 neque est ignobile carmen.

‘ Huc ades, o Galatea; quis est nam ludus in undis?
Hic ver purpureum, varios bic flumina circum 40

