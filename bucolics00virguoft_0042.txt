38 BUCOLJCA.

Menalcas.
Incipe, Mopse, prior, si quos aut Phyllidis ignes
aut Alconis habes laudes aut iurgia Codri.
Incipe, pascentes servabit Tityrus haedos.

Mopsus.

Immo haec, in viridi nuper quae cortice fagi
carmina descripsi et modulans alterna notavi,
experiar ; tu deinde iubeto ut certet Amyntas.

Menagcas.

Lenta salix quantum pallenti cedit olivae,
puniceis humilis quantum saliunca rosetis,
iudicio nostro tantum tibi cedit Amyntas.
Sed tu desine plura, puer, successimus antro.

Mopsus.

Extinctum Nymphae crudeli funere Daphnim
flebant (vos coryli testes et fiumina Nymphis),
cum complexa sui corpus miserabile nati
atque deos atque astra vocat crudelia mater.
Non ulli pastos illis egere diebus

10

15

20

frigida, Daphni, boves ad flumina; nulla neque amnem 25

libavit quadrupes, nec graminis attigit herbam.
Daphni, tuum Poenos etiam ingemuisse leones
interitum montesque feri silvaeque loquuntur.
Daphnis et Armenias curru subiungere tigres
instituit, Daphnis thiasos inducere Bacchi

et foliis lentas intexere mollibus hastas.

Vitis ut arboribus decori est, ut vitibus uvae(
ut gregibus tauri, segetes ut pinguibus arvis,

30

