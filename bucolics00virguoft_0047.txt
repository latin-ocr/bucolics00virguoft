ECLOGA VJ. 24-83, 43

ilice sub nigra pallentes ruminat herbas, ,

aut aliquam in magno sequitur grege. ‘ Claudite, Nymphae, 5 5
Dictaeae Nymphae, nemorum iarn claudite saltus,

si qua forte ferant oculis sese obvia nostris

errabunda bovis vestigia; forsitan illurn

aut herba captum viridi aut armenta secutum

perducant aliquae stabula ad Gortynia vaccae.y 60
Tum canit Hesperidum miratam mala puellam:

tum Phaethontiadas musco circumdat amarae

corticis, atque solo proceras erigit alnos.

Tum canit, errantem Permessi ad flumina Gallum

Aonas in montes ut duxerit una sororum, 65
utque viro Phoebi chorus assurrexerit omnis3

ut Linus haec illi divino carmine pastor

fioribus atque apio crines ornatus amaro

dixerit: ‘Hos tibi dant calamos, en accipe, Musae,
Ascraeo quos ante seni, quibus ille solebat 70
cantando rigidas deducere montibus ornos.

His tibi Grynei nemoris dicatur origo,

ne quis sit lucus, quo se plus iactet Apollo.'

Quid loquar, aut Scyllam Nisi, quam fama secuta est
candida succinctam latrantibus inguina monstris 75
Dulichias vexasse rates et gurgite in alto

ah! timidos nautas canibus lacerasse marinis:

aut ut mutatos Terei narraverit artus,

quas illi Philomela dapes, quae dona pararit,

quo cursu de‘serta petiverit, et quibus ante 80
infelix sua tecta supervolitaverit alis?

Omnia, quae Phoebo quondam meditante beatus

audiit Eurotas iussitque ediscere lauros,

