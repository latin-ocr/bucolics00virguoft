,ῳ BUCOLICA.

Nec lupus insidias pecori nec retia cervis

ulla dolum meditantur; amat bonus otia Daphnis,
Ipsi laetitia voces ad sidera iactant

intonsi montes; ipsae iam carmina rupes,

ipsa sonant arbusta: ‘Deus, deus ille, Menalca.⁷
Sis bonus o felixque tuis! en quattuor· aras:
ecce duas tibi, Daphni, duas altaria Phoebo.
Pocula bina novo spumantia lacte quotannis
craterasque duo statuam tibi pinguis olivi;

et multo in primis hilarans convivia Baccho,

ante focum, si frigus erit, si messis, in umbra,
vina novum fundam calathis Ariusia nectar.
Cantabunt mihi Damoetas et Lyctius Aegon:
saltantes Satyros imitabitur Alphesiboeus.

Haec tibi semper erunt, et cum sollemnia vota
reddemus Nymphis, et cum lustrabimus agros.
Dum iuga montis aper, fluvios dum piscis amabit,
dumque thymo pascentur apes, dum rore cleadae,

semper honos nomenque tuum laudesque manebunt.

Ut Baccho Cererique, tibi sic vota quotannis
agricolae facient3 damnabis tu quoque votis.

lllopsus.
Quae tibi, quae tali reddam pro carmine dona?
Nam neque me tantum venientis sibilus austri
nec percussa iuvant fluctu tam litora, nec quae
saxosas inter decurrunt flumina valles.

Menalcas.
Hac te nos fragili donabimus ante cicuta.
Haec nos ‘Formosum Corydon ardebat Alexim‚'
haec eadem docuit ‘Cuium pecus? an Meliboei?'

60¹

So

