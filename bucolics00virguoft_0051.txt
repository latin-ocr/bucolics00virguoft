ECLOGA νη. 43—VJJJ. 18.

Thyrsis.
Fraxinus in silvis pulcherrima, pinus in hortis,
rpopulus in fluviis, abies in montibus altis:
saepius at si me, Lycida formose, revisas
fraxinus in silvis cedat tibi, pinus in hortis.

Meliboeus.

Haec memini, et victum frustra contendere Thyrsim.
Ex illo Corydon Corydon est tempore nobis.

ECLOGA VIII.

PASToRUM musam Damonis et Alphesiboei,
immemor herbarum quos est mirata iuvenca
certantes, quorum stupefactae carmine lynces,
et mutata suos requierunt flumina cursus,
Damonis musam dicemus et Alphesiboei.

Tu mihi, seu magni superas iam saxa Timavi,
sive oram Illyrici legis aequoris,—en erit umquam
ille dies, mihi cum liceat tua dicere facta?

En erit ut liceat toturn mihi ferre per orbern

sola Sophocleo tua carmina digna cothurno?

A te principium, tibi desinet. Accipe iussis

carmina coepta tuis, atque hanc sine tempora circum
inter victrices hederam tibi serpere laurus.

Frigida vix caelo noctis decesserat umbra,
cum ros in tenera pecori gratissimus herba:
incumbens tereti Damon sic coepit olivae.

Damon.

‘Nascere, praeque* diem veniens age, Lucifer, almum,

coniugis indigno Nysae deceptus amore

70

10

15

