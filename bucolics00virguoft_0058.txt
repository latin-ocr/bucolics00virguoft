54 BUCOLJCA.

Moeris.

Desine plura, puer, et quod nunc instat agamus:
carmina tum melius, cum venerit ipse, canemus.

ECLOGA X.

Gallus.

EXTREMUM hunc, Arethusa, mihi concede laborem.

Pauca meo Gallo, sed quae legat ipsa Lycoris,

carmina sunt dicenda: neget quis carmina Gallo?

Sic tibi, cum fluctus subterlabere Sicanos,

Doris amara suam non intermisceat undam:

incipe; sollicitos Galli dicamus amores,

dum tenera attondent simae virgulta capellae.

Non canimus surdis; respondent omnia silvae.
Quae nemora aut qui vos saltus habuere, puellae

Na'sdes, indigno curn Gallus amore peribat?

Nam neque Parnasi vobis iuga, nam neque Pindi

ulla moram fecere, neque Aonie Aganippe.

Illum etiam lauri, etiam flevere> myricae,

pinifer illum etiam sola sub rupe iacentem

Maenalus et gelidi fleverunt saxa Lycaei.

Stant et oves circum (nostri nec paenitet illas,

nec te paeniteat pecoris, divine poeta 3

et formosus oves ad fiumina pavit Adonis) :

venit et upilio, tardi venere subulci,

uvidus hiberna venit de glande Menalcas.

Omnes ‘unde amor iste' rogant ‘tibi ?' Venit Apollo:

‘Galle, quid insanis?’ inquit, ‘tua cura Lycoris

10

Ῐ5

20

