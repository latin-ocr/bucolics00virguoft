32 BUCOLJCA.

Palaemon.

Dicite, quandoquidem in molli consedimus herba, ⁵ 55
et nunc omnis ager, nunc omnis parturit arbos,

nunc frondent silvae, nunc formosissimus annus.

Incipe, Damoeta; tu deinde sequere, Menalca.

- Alternis dicetis; amant alterna Camenae.

Damoetas.
Ab Iove principium, Musae: Iovis omnia plena3 60
ille colit terras; illi mea carmina curae.

fllenalcas.
Et me Phoebus amat3 Phoebo sua semper apud me
munera sunt, lauri et suave rubens hyacinthus.

Damoetas.
Malo me Galatea petit, lasciva puella,
et fugit ad salices, et se cupit ante videri. 65

Menalcas.
At mihi sese offert ultro meus ignis Amyntas,
notior ut iam sit canibus non Delia nostris.

Damoetas.
Parta meae Veneri sunt munera: namque notavi
ipse locum, ae'riae quo congessere palumbes.

Menalcas.
Quod potui, puero silvestri ex arbore lecta 70
aurea mala decem misi3 cras altera mittam.

Damoetas.
O quotiens et quae nobis Galatea locuta est!
partem aliquam, venti, divum referatis ad aures.

